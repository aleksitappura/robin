---
title: Mitä tokeneihin sijoittaminen tarkoittaa?
date: 2019-10-24T10:43:00.000Z
tags:
  - general
---
### Esimerkkinä MakerDAO

[MakerDAO](https://medium.com/@henri_43038/hintavakautta-etsim%C3%A4ss%C3%A4-ekp-ottaa-kantaa-hintavakaisiin-kryptovaluuttoihin-fd41a3f94c47) on älysopimuksista koostuva hajautettu organisaatio, joka tarjoaa palvelunaan hintavakaata DAI virtuaalivaluuttaa.

Eli, jos osakeyhtiö on sen sopimusten summa, niin samalla tavalla MakerDAO on sen älysopimusten summa.

### Sopimus on Geneerinen Rakennuspalikka

Sopimus on pohjimmiltaan vain pala paperia, josta voidaan sen sisältöä muuttamalla luoda mikä tahansa asiakirja.

* *Esite on sopimus, johon on kirjattu tiettyä osakeantia koskevat ehdot.*
* *Osake on sopimus, johon on kirjattu sen liikeeseen laskeman yhtiön omistajan oikeudet.*

Älysopimus on pohjimmiltaan vain rivistö koodia, josta voidaan sen sisältöä muuttamalla luoda mikä tahansa digitaalinen (avoimeen lohkoketjuun tallennettu) asiakirja.

* *Initial Coin Offering (ICO) on älysopimus, johon on kirjattu tiettyä tokenantia koskevat ehdot.*
* *Token on älysopimus, johon on ohjelmoitu sen liikeeseen laskeman hajautetun organisaation omistajan oikeudet.*

### MakerDAO on Digitaalinen Osakeyhtiö

1. MakerDAO — Yrityksen nimi.
2. MKR token — MakerDAO:n liikkeeseen laskema [osake](https://medium.com/@henri_43038/the-case-for-many-different-tokens-b7e6c8f4bf7).
3. DAI virtuaalivaluutta— MakerDAO:n myymä palvelu, eli Yhdysvaltain dollariin soft-pegattu hintavakaa virtuaalivaluutta.

Oletuksena on, että hintavakaalle virtuaalivaluutalle on kysyntää, koska kukaan ei halua ottaa volatiliteettiriskiä [tavanomaisessa kaupankäynnissä](https://www.investopedia.com/news/bitcoin-pizza-day-celebrating-20-million-pizza-order/).

1. Mitä enemmän MakerDAO saa laskettua liikkeeseen DAI:ta,
2. Sitä enemmän MakerDAO:lle kertyy korkotuloja, koska DAI:sta pitää maksaa korkoa MakerDAO:lle.
3. Nämä korkotulot kertyvät lopulta MakerDAO:n omistajille eli MKR-tokenomistajille.

Sijoittaja voi siis halutessaan ostaa MKR-tokeneita, jos näkee, että hintavakaalle virtuaalivaluutalle tulee olemaan kysyntää.