---
title: Euroopan keskuspankki ottaa kantaa hintavakaisiin virtuaalivaluuttoihin
date: 2019-10-11T10:58:00.000Z
tags:
  - finance
---
Vielä muutama vuosi sitten virtuaalivaluuttojen volatiliteetti asetti miltei ylitsepääsemättömän kynnyksen niiden [arkikäytölle](https://qz.com/1285209/bitcoin-pizza-day-2018-eight-years-ago-someone-bought-two-pizzas-with-bitcoins-now-worth-82-million/). Nyt markkinoilta löytyy jo useampi projekti, jolla on esittää oma ratkaisunsa volatiliteettiongelmaan.

Elokuussa julkaistu Euroopan keskuspankin [artikkeli](https://www.ecb.europa.eu/pub/pdf/scpops/ecb.op230~d57946be3b.en.pdf) käsittelee eri mekanismeja, joiden avulla hintavakaita virtuaalivaluuttoja voidaan luoda.

### Esimerkkinä MakerDAO

MakerDAO:n kaltaisissa hajautetuissa järjestelmissä hintavakaan virtuaalivaluutan liikeeseenlasku tapahtuu siten, että

1. yksittäinen käyttäjä tallettaa X USD arvon edestä ETH virtuaalivaluuttaa älysopimukseen (= lohkoketjussa sijaitsevalle pankkitilille),

2. jonka myötä älysopimus laskee automaattisesti liikkeeseen X/1.5 USD arvon edestä hintavakaata DAI virtuaalivaluuttaa.

3. Talletetun ja liikkeeseen lasketun arvon suhdetta sekä DAI virtuaalivaluutasta maksettavan koron määrää säädetään erillisten Maker-tokenomistajien toimesta.

4. Maker-tokenomistajilla on taloudelliset kannustimet ylläpitää DAI virtuaalivaluutan hintavakautta. He vastaavat viime kädessä omalla taloudellisella panoksellaan, mikäli DAI virtuaalivaluuttaa on laskettu liikkeeseen liian löyhin ehdoin.